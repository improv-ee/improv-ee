# Improviseeritud teater

Improteater ehk improvisatsiooniline teater on üks teatri liikidest, kus lugu, karakterid, dialoogid ja stseenid mõeldakse kohapeal välja.

Improteatrit etendavad improviseerijad. Sageli võtavad improviseerijad alustuseks inspiratsiooni publikult.

Tavapärasest näitlejast eristab improviseerijat see, et ühes isikus on koos nii kirjanik, lavastaja kui ka näitleja. Improviseerijad mõtlevad etenduse koha peal välja, ning selleks, et kaosest vormida mõnus sketš või lugu, rakendavad nad erinevaid tehnikaid, mis lisavad hetkes sündivale loole struktuuri ja sügavuse. Improteatri treening erineb tavapärasest näitlejaõppest ning selle rõhk on peamiselt spontaansusel, julgusel, mängulisusel, koostööl ja partneri märkamisel.


\- allikas: [Vikipeedia](https://et.wikipedia.org/wiki/Improteater)
